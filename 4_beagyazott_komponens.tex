\chapter{Képfeldolgozó rendszerkomponens} \label{chapter:kepfeldolgozo}

A \emph{cv4s} keretrendszer integrációja után egy olyan szoftvermodulon kezdtem el dolgozni, amely képes \textit{videostream}-en végzett valós idejű képfeldolgozásra a Raspberry Pi-n. A fejezet a beágyazott rendszeren futó program képfeldolgozási tulajdonságaira koncentrál, a teljes szoftver a \ref{chapter:kommunikacio} fejezetben kerül bemutatásra.

\section{Követelmények}

A beágyazott számítógépen futó alkalmazással szemben a két legfontosabb követelmény távolról vezérelhetőség, valamint a platformfüggetlenség. \\
Ezen felül igyekeztem a szoftver tervezésénél szem előtt tartani, hogy a megvalósított komponens a keretrendszerben már implementált képfeldolgozási műveleteket változtatás nélkül el tudja végezni, és ne legyen szerves része a távvezérelhetőséget biztosító modul, valamint általános videofájlt is fel tudjon dolgozni -- legyen az előre felvett videó, vagy valós idejű videofolyam. Ebben a fejezetben az általános célú képfeldolgozó csővezetékről lesz szó, a távirányíthatóság a \ref{chapter:kommunikacio} fejezet témája. \\
\\
A megtervezett komponens széles körű konfigurálhatósága szintén fontos szempont volt, hogy minél általánosabb képfeldolgozási feladatok megoldásánál lehessen használni. Az egyik fő kritérium a teljesítmény és valósidejűség közötti egyensúly, mert míg a  bizonyos alkalmazások esetén nem jelent problémát néhány képkocka elvesztése, fontosabb a szinkron fenntartása, addig más alkalmazások az összes képkockán el kell hogy végezzék a műveletet a kívánt eredmény eléréséhez.\\
Hogy a felhasználó az eszköz működését folytonosan nyomon tudja követni, a követelmények listájára felvettem a naplózást, így a feldolgozást és az eszköz állapotát érintő üzenetek megjelennek a kliens felületen.\\
Mivel a Raspberry Pi viszonylag kis teljesítményű processzorral rendelkezik, szempont volt a négy processzormag minél egyenletesebb kihasználása, így mindenképpen egy több szálon futó alkalmazás létrehozására törekedtem.\\
\\
A fent leírt követelményeken túl, a fejlesztést megkönnyítendő szükség volt \emph{unit tesztek} implementálásra is, hogy az alkalmazás stabilitását ellenőrizni lehessen. A tesztek nem szerves részei az alkalmazásnak, azonban a fejlesztési időt és szoftverben lévő hibák számát jelentősen csökkenti, mert új funkció implementálása vagy a forráskód letisztázása után ellenőrizhető, hogy a változtatások nem befolyásolták a korábban elvárt működést.

\section{A képfeldolgozó komponens általános működése}

A megvalósított alkalmazás egy képfeldolgozó csővezeték, amely ciklikusan hajt végre megadott sorrendben tetszőleges képfeldolgozó műveletet a bemenetként kapott képen, kimenetén pedig a feldolgozott képet adja eredményül a \ref{fig:placeholder_2} ábrán látható módon. Az implementált osztályok mindegyike rendelkezik egy statikus \code{string} típusú, \emph{TAG} nevű változóval, ami az adott osztályt azonosítja a naplózást és a hibakeresést elősegítendő.

\begin{figure}[h]
\vspace{.5cm}
\includegraphics[scale=1]{pipeline_function.pdf}
\centering
\vspace{.2cm}
\caption{Képfeldolgozó szoftvermodul működésének vázlatos ábrája}
\vspace{.5cm}
\label{fig:pipeline_function}
\end{figure}

\section{Tároló osztályok}

Az alkalmazás két, általam megvalósított tároló használ tartalmaz, amelyek a műveleteket, illetve feldolgozandó képeket tartalmazzák, a nevük \code{OperationList} és \code{EntityQueue}. Ezek standard .NET Framework tárolókból leszármaztatott osztályok, valamint implementálják az \code{INotifyPropertyChanged}  interfészt, így a belső változások által kiváltott eseményekre más osztályok fel tudnak iratkozni.
Azért volt szükség a meglévő megoldások bővítésére, mert az átnevezéssel egyrészt szükség volt a meglévő funkciók bővítésére, másrészt pedig áttekinthetőbbé vált a forráskód.

\subsection{\code{OperationList}} \label{subs:OperationList}
Ez az osztály a csővezeték által végrehajtandó képfeldolgozó műveletből és a hozzá tartozó\code{bool} típusú kapcsolóból álló párt tárol. A kapcsoló azt jelenti, hogy a hozzá tartozó műveletet ciklikusan kell-e végrehajtani, vagy csak egyszer. A képfeldolgozó műveletet \emph{cv4s} keretrendszerbe illeszkedve \code{Operation} objektum reprezentálja. Az osztályban az ősosztály \code{Add} és \code{RemoveAt} tagfüggvényeit definiáltam felül, kibővítve műveleteket az \code{INotifyPropertyChanged} interfész változást jelző eseményének kiváltásával. Ezen kívül még bővítettem az osztálydefiníció egy \code{Update} függvénnyel, amely a tároló teljes tartalmának lecserélése után egyszer váltja ki az említett eseményt. A felhasználás szempontjából egyszerűbb volt így implementálni a konténert, mint az \code{ObservableCollection} osztály specializálásával, mert így csak egy eseményre kell feliratkozni, ahelyett, hogy a tartalom és konténer változásait külön figyelnénk.  A deklaráció a következőképp néz ki:

\begin{mdframed}[backgroundcolor=gray!20]
\begin{small}
\begin{scriptsize}
\begin{lstlisting}[language=java]
public class OperationList : List<Tuple<Operation, bool>>, INotifyPropertyChanged
\end{lstlisting}
\end{scriptsize}
\end{small}
\end{mdframed}

\begin{figure}[h]
\includegraphics[scale=1]{OperationList_class.pdf}
\centering
\caption{\code{OperationList} osztálydiagram}
\label{fig:operation_list_class_diagram}
\end{figure}

\subsection{\code{EntityQueue}}
A \emph{cv4s} keretrendszerben a feldolgozandó egységeket az \code{Entity} osztályból származtatott típusú objektumok reprezentálják. A bemutatott tároló \code{Entity} típusú objektumokat tárol FIFO típusú várakozási sorban. Mivel az alkalmazással szemben elvárt követelmény a többszálúság, az \code{EntityQueue} .NET Framework \code{ConcurentQueue} osztályát bővíti ki a következő funkciókkal:
\begin{itemize}
\item fent leírt módon az \code{INotifyPropertyChanged} interfész megvalósítása
\item limitált számú elem tárolása.
\end{itemize}
A várakozási sort több szál is módosíthatja, így a versenyhelyzetek okozta inkonzisztencia elkerülés érdekében az tároló atomi módon módosítható az ősosztálynak köszönhetően. Az elemszám limitálására azért volt szükség, hogy az adott alkalmazásra szabható módon (a feldolgozási sebességgel összhangban) szabályozható legyen, hogy veszítünk-e el képkockát az esetlegesen lassú feldolgozás során. Ha a tárolóban a hosszadalmas végrehajtás miatt túl sok kép gyűlik fel, új objektum beérkezésekor a tároló eldobja a legrégebbi elemet, így szinkronban marad az információforrással. Az \code{EntityQueue} a \ref{subs:OperationList} bekezdésben leírt módon szintén értesíti a \code{PropertyChanged} eseményre feliratkozó objektumokat új feldolgozandó kép érkezéséről.

\begin{mdframed}[backgroundcolor=gray!20]
\begin{small}
\begin{scriptsize}
\begin{lstlisting}[language=java]
public class EntityQueue : ConcurrentQueue<Entity>, INotifyPropertyChanged
\end{lstlisting}
\end{scriptsize}
\end{small}
\end{mdframed}

\begin{figure}[h]
\includegraphics[scale=1.2]{EntityQueue_class.pdf}
\centering
\caption{\code{EntityQueue} osztálydiagram}
\label{fig:entity_queue_class_diagram}
\end{figure}

\section{\code{CameraReader} osztály}

Az szoftverosztály feladata képkockák kiolvasása egy videó folyamból konfigurálható módon, a beállítható ütemben. Az osztály megvalósítja a \emph{cv4s} keretrendszer \code{IVideoReader} interfészét, így az osztály rugalmas módon más alkalmazásokban felhasználható.
\begin{wrapfigure}{r}{7.5cm}
\includegraphics[width=7.5cm]{camera_reader_class_diagram.pdf}
\caption{\code{CameraReader} osztálydiagram}\label{fig:camera_reader_class_diagram}
\end{wrapfigure} 
A képek kiolvasásához az OpenCV \code{VideoCapture} osztályát használtam. Az osztállyal kapcsolatban megjegyzendő, hogy ha ARM platformon akarjuk használni mindenképp szükség van az OpenCvSharp-nak a processzorarchitektúrára lefordított \code{ffmpeg.dll} fájljára, amely a videók feldolgozásáért felelős \textit{assembly}.\\
Annak érdekében, hogy a működés során a CPU magok minél egyenletesebb terhelésnek legyenek alávetve a képfeldolgozáson kívül a képek kiolvasása is háttérszálon történik. Miután a modul elhelyezte a képkockát a kimeneti tárolójába, megadott ideig alvó állapotba lép. A várakozási állapotban eltöltött idő hossza állítható, így szabályozható a feldolgozás sebessége. A \code{CameraReader} tartalmaz egy referenciát egy ugyanolyan tároló osztályra, mint az \code{OperationPipeline} bemeneti tárolója, így összefűzhető a képkocka útja az alkalmazásban.\\
Sajnos ahhoz, hogy a feldolgozási sebesség állítható legyen, az \code{OperationPipeline} referenciával rendelkezik egy \code{CameraReader} példányra -- még csak nem is \code{IVideoReader}-re, mivel az biztosít lehetőséget az FPS szabályozására --, ez kissé csökkenti az általános felhasználhatóságot.\\
Az osztály műkéséhez szükséges a kiolvasandó videót tartalmazó fáj elérési útja, vagy Windows operációs rendszeren egy szám, amely az azt az USB portot jelenti, amelyre a kamerát csatlakoztattuk. GNU/Linux rendszereken a kamera elérésére az -- operációs rendszer "minden fájl" szemléletének megfelelően -- a fájl elérési útját kell megadni, amely a Raspbian disztribúción a \emph{{/dev/video0}} eszköz. A működés nyomon követéséhez megadható egy naplóobjektum, amelybe az üzenetek íródnak.

\section{Naplózás}

A folyamat felügyeletéhez szükséges, hogy működés közben információt kapjunk az állapotáról. Erre biztosít lehetőséget a \emph{cv4} keretrendszer \code{ILog} interfésze, amelyet megvalósító osztályok gondoskodnak a naplózásról. Az interfész 5 különböző naplózási szintet definiál, melyek fontosság szerint csökkenő sorrendben a következők:
\begin{itemize}
\item hiba (\emph{error}) a komponens működését megakadályozó hibaeseményt jelzi
\item figyelmeztetés (\emph{warning}) a közvetlen működést nem fenyegető, de az elvárt működést az elvárttól eltérő irányba terelő események kijelzésére szolgál
\item információ (\emph{info}) az alapértelmezett üzemelés során fellépő, tájékoztató jellegű üzeneteket mutatja
\item hibakeresés (\emph{debug}) a fejlesztő számára hasznos, azonban az átlag felhasználó számára zavaró bejegyzések
\item minden egyéb (\emph{verbose}) minden egyéb történés kijelzésére szolgáló naplószint.
\end{itemize}

A beágyazott számítógépen a \emph{cv4s} keretrendszer \code{SimpleConsoleLogger} osztályát használtam a komponens felügyeletére. A szoftverkomponens a bejövő üzeneteket -- nevének megfelelően -- a konzol ablakba írja az adott naplóbejegyzés szintjének megfelelő színnel.

\section{\code{OperationPipeline} osztály}

Az \code{OperationPipeline} nevű osztály a megvalósított szoftverkomponens legfontosabb eleme, ugyanis ez a modul hajtja végre a beállított képfeldolgozási műveleteket, és kezeli a konfigurációt érintő futási időben bekövetkező változásokat. Az osztályhoz tartozó UML diagram a diplomatervhez képest túl nagy terjedelmű, de a \ref{appendix:op_class_diagram} számú függelékben megtekinthető.\\
Az osztály referenciával rendelkezik többek között egy \code{EntityQueue} és egy \code{OperationList} objektumra, amelyek a feldolgozandó képeket és a végrehajtandó utasításokat tartalmazzák. Ezen kívül tagváltozója még egy \emph{cv4s} keretrendszerben definiált \code{EntityContainer} objektum, amelyben a feldolgozás során a képet reprezentáló \code{Entity} objektumok tárolódnak. A \emph{cv4s} \code{Operation} osztálya tagváltozóként definiál egy ilyen tároló objektumot a képfeldolgozó művelet számára, az \code{OperationPipeline} által használt műveletek pedig egyetlen, a tagváltozóként adott \code{EntityContainer} objektumon osztoznak. 

\subsection{Működés} \label{ssection:mukodes} A feldolgozás során egy FIFO (\textit{first-in first-out}) jellegű várakozási sorból veszi ki a képeket, majd miután végrehajtotta rajta a megadott sorrendben a beállított műveleteket egy kimeneti tárolóba teszi. A képfeldolgozási műveletek háttérszálon futnak, és miután befejeződtek eseményen (\code{event-en}) keresztül jeleznek, valamint lehetővé teszik a végrehajtási idő nyomon követését is. ezeket a szolgáltatásokat egy, a \emph{cv4s} részét képző, \code{CommandRunner} nevű osztály segítségével valósítottam meg. A \code{Command} osztály egy általános parancsot definiál, amely többek között lehet egy képfeldolgozási művelet is, a \code{CommandRunner} ilyen objektumokat használ a végrehajtásra.

\begin{figure}[h]
\vspace{.5cm}
\includegraphics[scale=1.2]{op_flow_diagram_cropped.pdf}
\centering
\vspace{.2cm}
\caption{\code{OperationPipeline} működésének folyamatábrája}
\label{fig:op_flow_diagram}
\vspace{.5cm}
\end{figure}

Az \code{OperationPipeline} működésének folyamatábrája a \ref{fig:op_flow_diagram} ábrán látható, ez folyamatot a csővezeték minden bemenetként kapott képén végbe megy. Az egyes négyszögek az osztály metódusait jelentik, amilyen sorrendben a feldolgozás során meghívódnak. Ezek a tagfüggvények egy ciklusban hívódnak meg az adott alkalmazás konfigurációjának megfelelően háttérszálon, vagy az aktuális szálon.

\paragraph{\code{Wait()}} A végrehajtási sor várakozással kezdődik, amelyben a program megvizsgálja, hogy a csővezeték futásához szükséges feltételek teljesültek-e, például engedélyezett-e a végrehajtás vagy van-e feldolgozandó kép. Amennyiben valamely kitételre várakozni kell, a \code{SpinWait} osztály segítségével erőforrás-kímélően várakozik a teljesülésére. A \code{SpinWait} a .NET keretrendszer egy szinkronizációs eszköze a hatékony várakozáshoz.
\paragraph{\code{GetEntity()}} Ebben a lépésben a csővezeték kiveszi a \code{EntityQueue} várakozási sorból a soron következő képet, és elhelyezi a feldolgozó műveletek \code{EntityContainer}-ében, miután kiürítette az előző ciklusból visszamaradt eredményeket belőle. Ezen kívül elindítja a teljes ciklus végrehajtási idejét mérő \code{StopWatch} objektumot.
\paragraph{\code{SetupCommands()}} A tagfüggvény az aktuális ciklusra vonatkozó képfeldolgozó műveletekből \code{Command} objektumot készít és egy átmeneti várakozási sorba teszi. Az \code{Operation}-ök számára beállítja a közös tároló objektumot és a csak egyszer futtatandó műveleteket eltávolítja az \code{OperationList}-ből, majd visszaadja a várakozási sort a következő tagfüggvény számára.
\paragraph{\code{ProcessEntity()}} Ebben a lépésben a metódus paraméterként kapja a végrehajtandó parancsokat és sorrendben végrehajtja őket, amíg a sor végére nem ér. A ciklus megkezdése előtt értesíti a felhasználót a naplózó tagváltozón keresztül, amennyiben az beállításra került. 
\begin{itemize}
	\item \code{UpdateContainer()} a feldolgozás megkezdése előtt szükséges a feldolgozandó kép kijelölése. A \emph{cv4s} \code{Operation} objektum azon a képen fog lefutni, amely meg van jelölve a \code{Selected} címkével, így ebben a lépésben az \code{EntityContainer} utolsó elemét ellátja ezzel, míg a többi képről eltávolítja.
	\item \code{RunCommand()} a paraméterként kapott várakozási sorból kiveszi a soron következő parancsot, és mielőtt átadná a \code{CommandRunner}-nek beállít egy kapcsolót, amivel jelzi, hogy folyamatban van egy művelet egy háttérszálon.
	\item \code{WaitForResult()} amíg a feldolgozás zajlik (a \code{Wait} metódus leírásánál bemutatott módon) várakozik az eredményre.
\end{itemize}
\paragraph{\code{HandleResultFrame()}} Miután a képre vonatkozó műveletek lefutottak, az eredményül kapott \code{Entity} objektumot beteszi a kimeneti sorba.
\paragraph{\code{ControlFps()}} Ebben a lépésben a függvény kiolvassa a \code{GetEntity} által elindított számlálóból a képre vonatkozó feldolgozási időt és ez alapján állítja szabályozza a képek kiolvasását a \code{CameraReader} tagváltozón keresztül. Ha a periódusidő nagyobb, mint a felhasználó által kért FPS érték szerinti, elmenti azt az értéket és ideiglenesen lecsökkenti az értéket, amíg a terhelés nem csökken. 

\subsection{Konfiguráció}

Az osztály \ref{ssection:mukodes} bekezdésben leírtak szerinti működéséhez és testreszabásához széles körűen konfigurálható az adott alkalmazásnak megfelelően.

\paragraph{\code{RunCommandsOnBackgroundThread}} Ha a csővezeték leindítása előtt a kapcsoló igazra van állítva a teljes \ref{ssection:mukodes} alfejezetben leírt folyamat háttérszálon fog futni, így nem akadályozza a fő szálon való számítást.

\paragraph{\code{RunPipelineOnBackgroundThread}} A kapcsoló azt szabályozza, hogy az eges képfeldolgozó műveletek azon a szálon futnak-e, mint a \code{OperationPipeline}, vagy háttérszálon. Akkor érdemes igazra állítani, ha hosszú futási idejű eljárást alkalmazunk a képen, és az objektum egyébként nem háttérszálon indítottuk.

\paragraph{\code{Reader}} ha az adott alkalmazás -- mint a beágyazott számítógépen futó, \ref{section:RpiRemoteHost} alfejezetben bemutatott program is -- a feldolgozandó képeket egy videó folyamból olvassa ki, akkor az olvasási sebesség állításához szüksége van referenciára egy, a \ref{section:CameraReader} alfejezetben bemutatott\code{CameraReader} objektumra. Az osztály konstruktora úgy állítja be az objektumot, hogy a kiolvasott képek a bementi tárolóba kerüljenek. 

\paragraph{\code{Fps}} a kiolvasási sebességet ezen a \code{unsigned int} típusú változón keresztül lehet beállítani, ez az érték csak akkor állítódik be, ha a képfeldolgozási műveletek terhelése ezt lehetővé teszi, egyébként az ahhoz legközelebbi lehetséges érték lesz.

\paragraph{\code{CanRunWithoutOperation}} E feltétel igazra állítása esetén a csővezeték üres \code{OperationList}-tel is feldolgozza a bejövő képet -- azaz a kimenetén a bejövő képet adja --, egyébként pedig a \code{Wait()} metódusban blokkolódik.

\paragraph{\code{OperationsToExecute}} a publikus, \code{OperationList} típusú változó tartalmazza a végrehajtandó műveleteket, ez az objektumon kívülről is változtatható, amennyiben az adott alkalmazásban erre van szükség.

\paragraph{\code{EntitiesToProcess}} a feldolgozandó képeket tartalmazó, \code{EntityQueue} típusú bementi tároló objektum, amely szintén hozzáférhető az osztályon kívülről is.

\paragraph{\code{ResultEntities}} a publikus \emph{property}-n keresztül férhetünk hozzá az feldolgozott kimeneti képekhez, amely a bemeneti tárolóval megegyező típusú. Ezen keresztül lehetőségünk van továbbadni a képeket megjelenítésre, vagy esetlegesen más típusú feldolgozásra.


\section{Automatizált tesztelés}

Az \code{OperationPipeline} osztály első verziójában a tapasztalatlanságomból kifolyólag az osztályon belüli események vezérelték a végrehajtást, ami feleslegesen bonyolult és meglehetősen nehezen karban tartható megoldásnak bizonyult. A szoftverminőség javítása érdekében az osztály struktúráján is kellett változtatni, valamint le kellet tisztázni a meglévő kódbázist. Azért, hogy a fejlesztés során ellenőrizhető legyen, hogy a változtatások a korábban működő funkciókat nem rontották-e el, \emph{unit teszt}-eket készítettem.\\
A Visual Studio jelentős támogatást nyújt a fejlesztő környezetben való \emph{unit teszt}-elésre az \code{MSTest} keretrendszer által. A \emph{framework} attribútumaival lehet szabályozni, mely osztály és hogyan valósítják meg a \emph{unit tesztet}. A \code{[TestClass]} attribútummal megjelölt osztályokat a Visaul Studio teszt osztályként ismeri fel és végrehajtja a \code{[TestMethod]} attribútummal jelölt tagfüggvényeket. A teszt metódusok alapvetően a tesztelt osztály egy funkcióját ellenőrzik, méghozzá úgy, hogy adott bemenetre adott választ hasonlítják össze az elvárt kimenettel az \code{Assert} standard osztály valamely függvényével kiértékelve. Az eredményeket a Visual Studio a \emph{Test Explorer} ablakban összesíti.

\subsection{A kamera olvasó osztály tesztelése}
A tesztosztály a \code{CameraReader} működésének vizsgálatára szolgál. A teszt lefutása előtt létrehoz egy ideiglenes fájlt a fájlrendszerben a \code{[TestInitialize]} attribútummal ellátott metódus. Ez a függvény a teszt bármely metódusa előtt meghívódik, és előkészíti a szükséges erőforrásokat. A \code{[TestCleanup]} attribútummal megjelölt metódus ennek párjaként a tesztek lefutása után "feltakarít" az inicializáló függvény után. A \code{CameraReaderTests} osztály esetében szükséges az videofájl egy fekete háttéren mozgó fehér négyszöget mutat, a teszt során a kiolvasott képkockákon ennek a négyszög helyének vizsgálatából határozzuk meg a kép helyességét (\code{AssertRoi()} függvény). Emellett a \code{AssertFps} metódussal az olvasási sebességet is ellenőrizzük, a teljes videó feldolgozási idejének átlagolásával.

\subsection{A képfeldolgozó osztály tesztelése}
A képfeldolgozó csővezeték tesztjeit a \code{OperationPipelineTests} osztály valósítja meg. Az \code{OperationPipeline} az előző fejezetben leírtak szerint több konfigurációban is képes működni, és rendelkezik a működést szabályozó privát kapcsolókkal, amelyek vizsgálata az osztályon kívülről nem lehetséges, ez nehézséget okoz az értékük ellenőrzésében. Annak érdekében, hogy ezek a belső változók elérhetőek legyenek a tesztelés során, \code{private}-ról \code{protected}-re módosítottam a hozzáférhetőségüket, és definiáltam egy \code{OperationPipelineTestClass} nevű osztályt, amely az eredeti csővezeték osztály leszármazottja. A \code{protected} módosítóval ellátott tagok a leszármazott osztály számára hozzáférhetőek, és \emph{getter} metódus definiálásával a teszt során vizsgálható az értékük. Anélkül, hogy az eredeti osztály működése vagy felépítése jelentősen változott volna, tesztelhetővé vált a leszármazott osztályon keresztül, amely funkcionális működése megegyezik az \code{OperationPipeline}-éval.\\
\\
A tesztelés során a csővezetéket különböző konfigurációkban indítjuk el és ismert bemenetekre adott válaszának helyességét vizsgáljuk. Minden tesztben két képfeldolgozó műveletet, egy általános szűrést és egy küszöbölést használunk, de ezek helyességének vizsgálata nem célkitűzés. A megvalósított tesztfüggvények a következők:
\begin{itemize}
\item \code{StartPipelineEmpty()} Ebben a tesztmetódusban a bemeneti tárolót üresen hagyjuk a feldolgozás megkezdésekor, majd ellenőrizzük, hogy a \code{NoEntityToProcess} kapcsoló igaz-e. Ezután elhelyezünk egy tesztképet a bemeneti tárolóban, és az eredmény megérkezésekor ellenőrizzük, hogy megtörtént-e a műveletek elvégzése. A vizsgálatot kétféle konfigurációban végezzük el, egyszer háttérszálon, egyszer pedig az 
előtérben futtatva a csővezetéket.

\item \code{RunPipelineOnMultipleImages()} Az előbbi teszttől eltérően ebben a tesztben egy több képből álló teszt szetten futtatjuk le a végrehajtási sort. Itt is a fentebb említett két konfigurációban vizsgáljuk, majd a kimeneti tárolóban lévő elemek számát vizsgáljuk, a helyesség eldöntéséhez.

\item \code{RunPipelineWithoutOperation()} A teszt célja, hogy kimutassa a futás közben a végrehajtandó műveletekben történt konfigurációváltozás okozta esetleges hibákat. A feldolgozás elindítása előtt olyan konfigurációt állítunk be, hogy a csővezeték üres \code{OperationList}-tel is folytonosan működjön, majd a folyamat közben hozzáadunk egy \code{Operation}-t a tárolóhoz. Amennyiben innentől ez a képfeldolgozási művelet elvégződik a képen, az osztályunk helyesen működik.

\end{itemize}

\subsection{A műveleteket előállító osztály tesztelése}
\code{OperationFactoryTests} 


\section{Tapasztalatok a fejlesztés során}

Furcsa és nehezen detektálható hiba volt, hogy a szoftverkomponenst Mono-val futtatva \code{Segmentation Fault} hibaüzenetet dobott. A probléma oka az volt, hogy a Mono nem tudja értelmezni a C\# 7.0-ban bevezetett \textit{Value Tuple} struktúrát, ami a kód olvashatóságát hivatott javítani azáltal, hogy a tárolt elemek a korábbi \code{Item1}, \code{Item2} stb. tulajdonság helyett névvel is hozzáférhetők. A probléma detektálása után refaktoráltam a kódot, hogy az olvasható \code{(Operation Operation, bool Repeatable)} formában lévő parancsleírást helyettesítettem a kevésbé átlátható \code{Tuple<Operation, bool>()} definícióval. \\