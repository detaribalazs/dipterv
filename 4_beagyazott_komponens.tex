\chapter{Képfeldolgozó rendszerkomponens} \label{chapter:kepfeldolgozo}

A \emph{cv4s} keretrendszer integrációja után egy olyan szoftvermodulon kezdtem el dolgozni, amely képes \textit{videostream}-en végzett valós idejű képfeldolgozásra a Raspberry Pi-n. A fejezet a beágyazott rendszeren futó program képfeldolgozási tulajdonságaira koncentrál, a szoftver többi része az \ref{chapter:kommunikacio} fejezetben kerül bemutatásra.

\section{Követelmények}

A beágyazott számítógépen futó alkalmazással szemben a két legfontosabb követelmény távolról vezérelhetőség, valamint a platformfüggetlenség. \\
Ezen felül igyekeztem a szoftver tervezésénél szem előtt tartani, hogy a megvalósított komponens a keretrendszerben már implementált képfeldolgozási műveleteket változtatás nélkül el tudja végezni, és ne legyen szerves része a távvezérelhetőséget biztosító modul, valamint általános videofolyamot is fel tudjon dolgozni -- legyen az előre rögzített felvétel, vagy valós idejű videó. Ebben a fejezetben az általános célú képfeldolgozó csővezetékről lesz szó, a távirányíthatóság az \ref{chapter:kommunikacio} fejezet témája. \\
\\
A megtervezett komponens széles körű konfigurálhatósága szintén fontos szempont volt, hogy minél általánosabban lehessen képfeldolgozási problémák megoldásaként használni. Az egyik fő kritérium a teljesítmény és valósidejűség közötti egyensúly, mert míg a  bizonyos alkalmazások esetén nem jelent problémát néhány képkocka elvesztése, fontosabb a szinkron fenntartása, addig más alkalmazások az összes képkockán el kell hogy végezzék a műveletet a kívánt eredmény eléréséhez.\\
Hogy a felhasználó az eszköz működését folytonosan nyomon tudja követni, a követelmények listájára felvettem a naplózást is, hogy a feldolgozást és az eszköz állapotát érintő üzenetek megjelenjenek a kliens felületen.\\
Mivel a Raspberry Pi viszonylag kis teljesítményű processzorral rendelkezik, szempont volt a négy processzormag minél egyenletesebb kihasználása, így mindenképpen egy több szálon futó alkalmazás létrehozására törekedtem.\\
\\
A fent leírt követelményeken túl, a fejlesztést megkönnyítendő szükség volt \emph{unit tesztek} implementálásra is, hogy az alkalmazás stabilitását ellenőrizni lehessen. A tesztek nem szerves részei az alkalmazásnak, azonban a fejlesztési időt és szoftverben lévő hibák számát jelentősen csökkenti, mert új funkció implementálása vagy a forráskód letisztázása után ellenőrizhető, hogy a változtatások nem befolyásolták a korábban elvárt működést.

\section{A képfeldolgozó komponens általános működése}

A megvalósított alkalmazás egy képfeldolgozó csővezeték, amely ciklikusan hajt végre megadott sorrendben tetszőleges képfeldolgozó műveleteket a bemenetként kapott képen, kimenetén pedig a feldolgozott képet adja eredményül a \ref{fig:pipeline_function} sematikus ábrán látható módon. Az implementált osztályok mindegyike rendelkezik egy statikus \code{string} típusú, \emph{TAG} nevű változóval, ami az adott osztályt azonosítja a naplózáshoz, valamint és a hibakeresés elősegítéséhez.

\begin{figure}[h]
\vspace{.5cm}
\includegraphics[scale=1]{pipeline_function.pdf}
\centering
\vspace{.2cm}
\caption{Képfeldolgozó szoftverkomponens működésének vázlatos ábrája}
\vspace{.5cm}
\label{fig:pipeline_function}
\end{figure}

Az elkészült képfeldolgozó komponens a \emph{cv4s} keretrendszer bármely, \code{Operation} műveletét képes folytonosan lefuttatni egy videó képkockáin. A diplomaterv egyik követelménye volt egy konkrét alkalmazási területre szabott feldolgozás elvégzése. A választott terület a \emph{PharmaTech} projekt gyógyszeripari gyártósor-felügyeletéhez kötődik, és feladata a vegyi anyag tömegének meghatározása kamerakép alapján. A művelet képfeldolgozási szempontból gyakorlatilag küszöbözés\footnote{Bináris kép létrehozása intenzitás alapján. Ha az adott pixel intenzitása nagyobb, mint a küszöbérték, a maximális (8 biten 255) intenzitásértéket, egyébként a minimálisat kapja}, a további számítások ugyan nem triviálisak, de az alkalmazott platform szempontjából lényegtelenek. Mivel a félév során a tömeg meghatározását végző szoftverkomponens fejlesztési fázisban volt, így a \code{Thresholding} (küszöbözés) művelettel teszteltem az alkalmazásom működését.

\section{Tároló osztályok}

Az alkalmazás két, általam megvalósított tároló osztályt használ, amelyek a műveleteket, illetve feldolgozandó képi objektumokat tartalmazzák, a nevük \code{OperationList} és \code{EntityQueue}. Ezek standard .NET Framework tárolókból leszármaztatott osztályok, valamint implementálják az \code{INotifyPropertyChanged}  interfészt, így a belső változások által kiváltott eseményekre más objektumok fel tudnak iratkozni.

\subsection{\code{OperationList}} \label{subs:OperationList}

\begin{figure}[h]
\includegraphics[scale=1]{OperationList_class.pdf}
\centering
\caption{\code{OperationList} osztálydiagram}
\label{fig:operation_list_class_diagram}
\end{figure}

Ez az osztály a csővezeték által végrehajtandó képfeldolgozó műveletből és a hozzá tartozó \code{bool} típusú kapcsolóból álló párokat tárol. A kapcsoló azt jelenti, hogy a hozzá tartozó műveletet ciklikusan kell-e végrehajtani, vagy csak egyszer. A képfeldolgozó műveletet \emph{cv4s} keretrendszerbe illeszkedve \code{Operation} objektum reprezentálja. Az osztálydefinícióban az ősosztály \code{Add} és \code{RemoveAt} tagfüggvényeit definiáltam felül, kibővítve műveleteket az \code{INotifyPropertyChanged} interfész változást jelző eseményének kiváltásával. Ezen kívül még bővítettem az osztályt egy \code{Update} nevű függvénnyel, amely a tároló teljes tartalmának lecserélése után egyszer váltja ki az említett eseményt. A felhasználás szempontjából egyszerűbb volt így implementálni a konténert, mint az \code{ObservableCollection} osztály specializálásával, mert így csak egy eseményre kell feliratkozni, ahelyett, hogy a tartalomnak és konténernek változásait külön figyelnénk.  A deklaráció a következőképp néz ki:

\begin{mdframed}[backgroundcolor=gray!20]
\begin{small}
\begin{scriptsize}
\begin{lstlisting}[language=java]
public class OperationList : List<Tuple<Operation, bool>>, INotifyPropertyChanged
\end{lstlisting}
\end{scriptsize}
\end{small}
\end{mdframed}

\subsection{\code{EntityQueue}}

\begin{figure}[h]
\includegraphics[scale=1.2]{EntityQueue_class.pdf}
\centering
\caption{\code{EntityQueue} osztálydiagram}
\label{fig:entity_queue_class_diagram}
\end{figure}

A \emph{cv4s} keretrendszerben a feldolgozandó egységeket az \code{Entity} osztályból származtatott típusú objektumok reprezentálják. A bemutatott tároló \code{Entity} objektumokat tárol úgynevezett FIFO várakozási sorban. Mivel az alkalmazással szemben elvárt követelmény a többszálúság, az \code{EntityQueue} .NET Framework \code{ConcurrentQueue} osztályát bővíti ki a következő funkciókkal:
\begin{itemize}
\item fent leírt módon az \code{INotifyPropertyChanged} interfész megvalósítása
\item limitált számú elem tárolása.
\end{itemize}
A várakozási sort több szál is módosíthatja, így a versenyhelyzetek okozta inkonzisztencia elkerülés érdekében az tároló atomi módon módosítható az ősosztálynak köszönhetően. Az elemszám limitálására azért volt szükség, hogy az adott alkalmazás igényeinek megfelelően szabályozható legyen, hogy veszítünk-e képkockát a túlterheltség okozta lassú feldolgozás során. Ha a tárolóban a hosszadalmas végrehajtás miatt túl sok kép gyűlik fel, új objektum beérkezésekor a tároló eldobja a legrégebbi elemet, így szinkronban marad az információforrással. Az \code{EntityQueue} a \ref{subs:OperationList} bekezdésben leírt módon szintén értesíti a \code{PropertyChanged} eseményre feliratkozó objektumokat új feldolgozandó kép érkezéséről.

\begin{mdframed}[backgroundcolor=gray!20]
\begin{small}
\begin{scriptsize}
\begin{lstlisting}[language=java]
public class EntityQueue : ConcurrentQueue<Entity>, INotifyPropertyChanged
\end{lstlisting}
\end{scriptsize}
\end{small}
\end{mdframed}

\section{\code{CameraReader} osztály} \label{section:CameraReader}

\begin{wrapfigure}{r}{7cm}
\includegraphics[width=7cm]{camera_reader_class_diagram.pdf}
\caption{\code{CameraReader} osztálydiagram}\label{fig:camera_reader_class_diagram}
\end{wrapfigure}
Az szoftverosztály feladata képkockák kiolvasása egy videó folyamból konfigurálható ütemben. Az osztály megvalósítja a \emph{cv4s} keretrendszer \code{IVideoReader} interfészét, így az osztály rugalmas módon más alkalmazásokban felhasználható.\\
A képek kiolvasásához az OpenCV \code{VideoCapture} osztályát használtam. Az osztállyal kapcsolatban megjegyzendő, hogy ha ARM platformon akarjuk használni mindenképp szükség van az OpenCvSharp-nak a processzorarchitektúrára lefordított \code{ffmpeg.dll} fájljára, amely a videók feldolgozásáért felelős \textit{assembly}.\\
Annak érdekében, hogy a működés során a CPU magok minél egyenletesebb terhelésnek legyenek kitéve a képfeldolgozáson kívül a képek kiolvasása is háttérszálon történik. Miután a modul elhelyezte a képkockát a kimeneti tárolójába, megadott ideig alvó állapotba lép. A várakozással eltöltött idő hossza állítható, így szabályozható a feldolgozás sebessége. A \code{CameraReader} tartalmaz egy referenciát egy ugyanolyan tároló osztályra, mint az \code{OperationPipeline} bemeneti tárolója, így összefűzhető a képkocka útja az alkalmazásban.\\
Sajnos ahhoz, hogy a feldolgozási sebesség állítható legyen, az \code{OperationPipeline} referenciával rendelkezik egy \code{CameraReader} példányra -- még csak nem is \code{IVideoReader}-re, mivel az interfész nem biztosít lehetőséget az FPS szabályozására --, ez kissé csökkenti az általános felhasználhatóságot.\\
Az osztály műkéséhez szükséges a kiolvasandó videót tartalmazó fáj elérési útja, vagy Windows operációs rendszeren egy szám, amely a kamerához az OpenCV által rendelt azonosító. Ha negatív számot adunk meg, futási időben egy ablakban kiválaszthatjuk az eszközünket. GNU/Linux rendszereken a kamera elérésére az -- operációs rendszer "minden fájl" szemléletének megfelelően -- az eszközfájl elérési útját kell megadni, amely a Raspbian disztribúción a \code{{/dev/video0}}. A működés nyomon követéséhez megadható egy, az \code{ILog} interfészt implementáló naplóobjektum, amelybe az üzenetek íródnak.

\section{Naplózás} \label{subs:logging}

A folyamat felügyeletéhez szükséges, hogy működés közben információt kapjunk az állapotáról. Erre biztosít lehetőséget a \emph{cv4} keretrendszer \code{ILog} interfésze, amelyet megvalósító osztályok gondoskodnak a naplózásról. Az interfész 5 különböző naplózási szintet definiál, melyek fontosság szerint csökkenő sorrendben a következők:
\begin{itemize}
\item hiba (\emph{error}) a komponens működését megakadályozó hibaeseményt jelzi
\item figyelmeztetés (\emph{warning}) a közvetlen funkcionalitást nem fenyegető, de az elvárt működést az elvárttól eltérő irányba terelő események kijelzésére szolgál
\item információ (\emph{info}) az alapértelmezett üzemelés során fellépő, tájékoztató jellegű üzeneteket mutatja
\item hibakeresés (\emph{debug}) a fejlesztő számára hasznos, azonban az átlag felhasználó számára zavaró bejegyzések
\item minden egyéb (\emph{verbose}) minden egyéb történés kijelzésére szolgáló naplószint.
\end{itemize}

A beágyazott számítógépen a \emph{cv4s} a fejlesztés során a keretrendszer \code{SimpleConsoleLogger} osztályát használtam a program képfeldolgozó funkcióinak felügyeletére. A szoftverkomponens a bejövő üzeneteket -- nevének megfelelően -- a konzol ablakba írja az adott naplóbejegyzés szintjének megfelelő színnel. Az elkészült programban az osztályt kibővítettem távoli elérést lehetővé tevő funkcionalitással, ez részletesen a következő fejezetben található.

\section{\code{OperationPipeline} osztály}

Az \code{OperationPipeline} nevű osztály a megvalósított program legfontosabb eleme, ugyanis ez a modul hajtja végre a beállított képfeldolgozási műveleteket, és kezeli a konfigurációt érintő futási időben bekövetkező változásokat. Az osztályhoz tartozó UML diagram a diplomatervhez képest túl nagy terjedelmű, de a \ref{appendix:op_class_diagram} számú függelékben megtekinthető.\\
Az osztály referenciával rendelkezik többek között egy \code{EntityQueue} és egy \code{OperationList} objektumra, amelyek a feldolgozandó képeket és a végrehajtandó utasításokat tartalmazzák. Ezen kívül tagváltozója még egy \emph{cv4s} keretrendszerben definiált \code{EntityContainer} objektum, amelyben a feldolgozás során a képet reprezentáló \code{Entity} objektumok tárolódnak. A \emph{cv4s} \code{Operation} osztálya tagváltozóként definiál egy ilyen tároló objektumot a képfeldolgozó művelet számára, az \code{OperationPipeline} által használt műveletek pedig egyetlen, a tagváltozóként adott \code{EntityContainer} objektumon osztoznak. 

\subsection{Működés} \label{ssection:mukodes} A feldolgozás során egy FIFO \footnote{A megnevezés olyan tárolóra utal, amelyből a behelyezés sorrendjében lehet kivenni a tárolt objektumokat, amik a kiolvasás után nem lesznek többé elérhetők a konténerből} (\textit{first-in first-out}) jellegű várakozási sorból veszi ki a képeket, majd miután végrehajtotta rajta a megadott sorrendben a beállított műveleteket egy kimeneti tárolóba teszi őket. A képfeldolgozási műveletek háttérszálon futnak, és miután befejeződtek, eseményen (\code{event-en}) keresztül jeleznek, valamint lehetővé teszik a végrehajtási idő nyomon követését is. Ezeket a szolgáltatásokat egy, a \emph{cv4s} részét képző, \code{CommandRunner} nevű osztály segítségével valósítottam meg. A \code{Command} osztály egy általános parancsot definiál, amely többek között lehet egy képfeldolgozási művelet elvégzésére vonatkozó is, a \code{CommandRunner} ilyen objektumokat használ a végrehajtásra.

\begin{figure}[h]
\vspace{.5cm}
\includegraphics[scale=1.2]{op_flow_diagram_cropped.pdf}
\centering
\vspace{.2cm}
\caption{\code{OperationPipeline} működésének folyamatábrája}
\label{fig:op_flow_diagram}
\vspace{.5cm}
\end{figure}

Az \code{OperationPipeline} működésének folyamatábrája a \ref{fig:op_flow_diagram} ábrán látható, ez folyamatot a csővezeték minden bemenetként kapott képén végbe megy. Az egyes négyszögek az osztály metódusait jelentik, amilyen sorrendben a feldolgozás során meghívódnak. Ezek a tagfüggvények egy ciklusban hívódnak meg az adott alkalmazás konfigurációjának megfelelően háttérszálon, vagy az aktuális szálon.

\paragraph{\code{Wait()}} A végrehajtási sor várakozással kezdődik, amelyben a program megvizsgálja, hogy a csővezeték futásához szükséges feltételek teljesültek-e, például engedélyezett-e a végrehajtás vagy van-e feldolgozandó kép. Amennyiben valamely kitételre várakozni kell, a \code{SpinWait} osztály segítségével erőforrás-kímélően várakozik a teljesülésére. A \code{SpinWait} a .NET keretrendszer egy szinkronizációs eszköze a várakozáshoz. Ha a várakozás viszonylag rövid ideig tart, az osztály implementációjának köszönhetően hatékonyabban várakozunk, mint egy üres \code{while} ciklussal és a \code{SpinWait} felhasználói módban tartja a szálat. Hosszabb üresjárat esetén érdemes kétfázisú várakozást alkalmazni, amely kontextusváltást kezdeményez néhány várakozási ciklus után és kernel módban várakoztatja a szálat. Az \code{OperationPipeline} esetében a kontextusváltás okozta veszteség helyett a felhasználói módban való várakozás miatti többletszámítást választottam, mert így új kép érkezésekor rögtön folytatódik a feldolgozás, cserébe hosszú üresjárat esetén az eszközünk "csak" energiát pazarol, az alacsony fogyasztás azonban nem volt cél a rendszer tervezésekor.
\paragraph{\code{GetEntity()}} Ebben a lépésben a csővezeték kiveszi a \code{EntityQueue} várakozási sorból a soron következő képet, és elhelyezi a feldolgozó műveletek \code{EntityContainer}-ében, miután kiürítette belőle az előző ciklusból visszamaradt eredményeket. Ezen kívül elindítja a teljes ciklus végrehajtási idejét mérő \code{StopWatch} objektumot.
\paragraph{\code{SetupCommands()}} A tagfüggvény az aktuális ciklusra vonatkozó képfeldolgozó műveletekből \code{Command} objektumot készít és egy újonnan létrehozott \code{OperationList} várakozási sorba teszi. Az \code{Operation}-ök számára beállítja a közös tárolót és a csak egyszer futtatandó műveleteket eltávolítja az \code{OperationList}-ből, majd visszaadja a tárolót a következő tagfüggvény számára.
\paragraph{\code{ProcessEntity()}} Ebben a lépésben a metódus paraméterként kapja a végrehajtandó parancsokat és sorrendben végrehajtja őket, amíg a sor végére nem ér. A ciklus megkezdése előtt értesíti a felhasználót a naplózó tagváltozón keresztül, amennyiben az objektum nem \code{null}. 
\begin{itemize}
	\item \code{UpdateContainer()} a feldolgozás megkezdése előtt szükséges a feldolgozandó kép kijelölése. A \emph{cv4s} \code{Operation} objektum azon a képen fog lefutni, amely meg van jelölve a \code{Selected} címkével, így ebben a lépésben az \code{EntityContainer} utolsó elemét ellátja vele, míg a többi képről leveszi a kijelölést.
	\item \code{RunCommand()} a paraméterként kapott várakozási sorból kiveszi a soron következő parancsot, és mielőtt átadná a \code{CommandRunner}-nek beállít egy kapcsolót, amivel jelzi, hogy folyamatban van egy művelet egy háttérszálon.
	\item \code{WaitForResult()} amíg a feldolgozás zajlik (a \code{Wait} metódus leírásánál bemutatott módon) várakozik az eredményre.
\end{itemize}
\paragraph{\code{HandleResultFrame()}} Miután a képre vonatkozó műveletek lefutottak, az eredményül kapott \code{Entity} objektumot beteszi a kimeneti sorba.
\paragraph{\code{ControlFps()}} Ebben a lépésben a függvény kiolvassa a \code{GetEntity} metódushívásban elindított számlálóból az aktuális képre vonatkozó feldolgozási időt és ez alapján szabályozza a képek kiolvasási sebességét a \code{CameraReader} tagváltozóban. Ha a periódusidő nagyobb, mint a felhasználó által kért FPS érték szerinti, elmenti azt az értéket és ideiglenesen lecsökkenti a sebességet, amíg a terhelés nem csökken. Ha valós idejű működésre van beállítva a csővezeték, akkor a kiolvasási sebességet nem módosítja a terheléstől függően, de a naplóba bejegyzi, ha túlterheltségből fakadó képvesztés történik. Megjegyzendő, hogy érdemes ilyenkor kis tárolókapacitást beállítani a bejövő képi objektumok számára, mert a \code{OperationPipeline} mindig a várakozási sor végéről veszi ki a feldolgozandó képet, ez nagy tárolókapacitás esetén nagy késéshez is vezet a feldolgozásban.

\subsection{Konfiguráció}

Az osztály \ref{ssection:mukodes} bekezdésben leírtak szerinti működéséhez és testreszabásához széles körűen konfigurálható az adott alkalmazásnak megfelelően a következő tagváltozókon keresztül.

\paragraph{\code{RunCommandsOnBackgroundThread}} Ha a csővezeték elindítása előtt a kapcsoló igazra van állítva a teljes \ref{ssection:mukodes} alfejezetben leírt folyamat háttérszálon fog futni, így nem akadályozza a fő szálon való számítást.

\paragraph{\code{RunPipelineOnBackgroundThread}} A kapcsoló azt szabályozza, hogy az egyes képfeldolgozó műveletek azon a szálon futnak-e, mint a \code{OperationPipeline}, vagy háttérszálon. Akkor érdemes igazra állítani, ha hosszú futási idejű eljárást alkalmazunk a képen, és a \code{OperationPipeline}-t egyébként nem háttérszálon indítottuk.

\paragraph{\code{RealTimeProcessing}} Egy boolean típusú változó, amely igazra állítása esetén a csővezeték nem szabályozza a kameraképek kiolvasásának sebességét, túlterheltség esetén pedig hagyja elveszni a bejövő képeket.

\paragraph{\code{Reader}} ha az adott alkalmazás -- mint a beágyazott számítógépen futó, \ref{section:RpiRemoteHost} alfejezetben bemutatott program is -- a feldolgozandó képeket egy videó folyamból olvassa ki, akkor az olvasási sebesség állításához szüksége van referenciára egy, a \ref{section:CameraReader} alfejezetben bemutatott\code{CameraReader} típusú objektumra. Az osztály konstruktora úgy állítja be a tagváltozót, hogy a kiolvasott képek a bementi tárolóba kerüljenek. 

\paragraph{Log} a szoftvermodul a működése közben keletkező üzenetek feldolgozására az \code{ILog} interfészt megvalósító tagváltozóját használja. A többrétű felhasználás érdekében ez bármilyen, a \emph{cv4s} keretrendszer által előírt programozási felülettel rendelkező objektum lehet.

\paragraph{\code{Fps}} a kiolvasási sebességet ezen a \code{unsigned int} típusú változón keresztül lehet szabályozni, az érték csak akkor állítódik be, ha a képfeldolgozási műveletek terhelése ezt lehetővé teszi, egyébként az ahhoz legközelebbi lehetséges érték lesz. Az osztály implementálja a \code{INotifyProperty} interfészt, és a tagváltozó értékének változásáról értesítést küld a feliratkozott objektumoknak. Ez azért szükséges, hogy a feldolgozási sebesség csökkenésének esetén ez a felhasználói felületen is megjelenjen.

\paragraph{\code{CanRunWithoutOperation}} E feltétel igazra állítása esetén a csővezeték üres \code{OperationList}-tel is feldolgozza a bejövő képet -- azaz a kimenetén a bejövő képet adja --, egyébként pedig a \code{Wait()} metódusban blokkolódik.

\paragraph{\code{OperationsToExecute}} a publikus, \code{OperationList} típusú változó tartalmazza a végrehajtandó műveleteket, ez az objektumon kívülről is változtatható, amennyiben az adott alkalmazásban erre van szükség.

\paragraph{\code{EntitiesToProcess}} a feldolgozandó képeket tartalmazó, \code{EntityQueue} típusú bementi tároló objektum, amely szintén hozzáférhető az osztályon kívülről is.

\paragraph{\code{ResultEntities}} a publikus \emph{property}-n keresztül férhetünk hozzá az feldolgozott kimeneti képekhez, amely a bemeneti tárolóval megegyező típusú. Ezen keresztül lehetőségünk van továbbadni a képeket megjelenítésre, vagy esetlegesen további feldolgozásra.


\section{Automatizált tesztelés}

Az \code{OperationPipeline} osztály első verziójában a tapasztalatlanságomból kifolyólag az osztályon belüli események vezérelték a végrehajtást, ami feleslegesen bonyolult és meglehetősen nehezen karban tartható struktúrát eredményezett. A szoftverminőség javítása érdekében az osztály felépítésén kellett változtatni, valamint le kellet tisztázni a meglévő kódbázist is. Azért, hogy a fejlesztés során ellenőrizhető legyen, hogy a változtatások a korábban működő funkciókat nem rontották-e el, \emph{unit teszt}-eket készítettem.\\
A Visual Studio jelentős támogatást nyújt a fejlesztő környezetben való \emph{unit teszt}-elésre az \code{MSTest} keretrendszer által. A \emph{framework} attribútumaival lehet szabályozni, mely osztály és hogyan valósítják meg a \emph{unit tesztet}. A \code{[TestClass]} attribútummal megjelölt osztályokat a Visaul Studio teszt osztályként ismeri fel és végrehajtja a \code{[TestMethod]} attribútummal jelölt tagfüggvényeket. A teszt metódusok alapvetően a tesztelt osztály egy funkcióját ellenőrzik, méghozzá úgy, hogy meghatározott bemenetre adott választ hasonlítják össze az elvárt kimenettel az \code{Assert} standard osztály valamely függvényével kiértékelve. Az eredményeket a Visual Studio a \emph{Test Explorer} ablakban összesíti.

\subsection{A kamera olvasó osztály tesztelése}
A tesztosztály a \code{CameraReader} működésének vizsgálatára szolgál. A teszt lefutása előtt a \code{[TestInitialize]} attribútummal ellátott metódus létrehoz egy ideiglenes fájlt a fájlrendszerben. Ez a függvény a teszt bármely metódusa előtt meghívódik, és előkészíti a szükséges erőforrásokat. A \code{[TestCleanup]} attribútummal megjelölt metódus ennek párjaként a tesztek lefutása után "feltakarít" az inicializáló függvény után. A \code{CameraReaderTests} osztály esetében a használt videofájl egy fekete háttéren mozgó fehér négyszöget mutat (ezt a videofájlt minden futás előtt létrehozza, elmenti, majd el is távolítja), a teszt során a kiolvasott képkockákon ennek a négyszög helyének vizsgálatából határozzuk meg a kép helyességét (\code{AssertRoi()} függvény). Emellett a \code{AssertFps} metódussal az egyes képkockákra vonatkozó olvasási sebességet is ellenőrizzük, a teljes videó feldolgozási idejének leosztásával a képkockák számával, gyakorlatilag átlagot képezve.

\subsection{A képfeldolgozó osztály tesztelése}
A képfeldolgozó csővezeték tesztjeit a \code{OperationPipelineTests} osztály valósítja meg. Az \code{OperationPipeline} az előző fejezetben leírtak szerint több konfigurációban is képes működni, és rendelkezik a működést szabályozó privát kapcsolókkal, amelyek vizsgálata az osztályon kívülről nem lehetséges, ez nehézséget okoz az értékük ellenőrzésében. Annak érdekében, hogy ezek a belső változók elérhetőek legyenek a tesztelés során, \code{private}-ról \code{protected}-re módosítottam a hozzáférhetőségüket, és definiáltam egy \code{OperationPipelineTestClass} nevű osztályt, amely az eredeti csővezeték osztály leszármazottja. A \code{protected} módosítóval ellátott tagok a leszármazott osztály számára hozzáférhetőek, és \emph{getter} metódus definiálásával a teszt során vizsgálható az értékük. Anélkül, hogy az eredeti osztály működése megváltozott volna, tesztelhetővé vált a leszármazott osztályon keresztül, amely funkcionalitásában megegyezik az \code{OperationPipeline}-nal.\\
\\
A tesztelés során a csővezetéket különböző konfigurációkban indítjuk el és ismert bemenetekre adott válaszának helyességét vizsgáljuk. Minden tesztben két képfeldolgozó műveletet, egy általános szűrést és egy küszöbölést használunk, de ezek helyességének vizsgálata nem a \code{OperationPipeline}-t célzó tesztek feladata. A megvalósított tesztfüggvények a következők:
\begin{itemize}
\item \code{StartPipelineEmpty()} Ebben a tesztmetódusban a bemeneti tárolót üresen hagyjuk a feldolgozás megkezdésekor, majd ellenőrizzük, hogy a \code{NoEntityToProcess} kapcsoló igaz-e. Ezután elhelyezünk egy tesztképet a bemeneti tárolóban, és az eredmény megérkezésekor ellenőrizzük, hogy megtörtént-e a műveletek elvégzése. A vizsgálatot kétféle konfigurációban végezzük el, egyszer háttérszálon, egyszer pedig az 
előtérben futtatva a csővezetéket.

\item \code{RunPipelineOnMultipleImages()} Az előbbi teszttől eltérően ebben az esetben több képből álló bemeneten futtatjuk le a végrehajtási sort. Itt is a fentebb említett két konfigurációban vizsgáljuk, majd a kimeneti tárolóban lévő elemek száma alapján döntünk a teszt helyességéről.

\item \code{RunPipelineWithoutOperation()} A teszt célja, hogy kimutassa a futás közben a végrehajtandó műveletekben történt konfigurációváltozás okozta esetleges hibákat. A feldolgozás elindítása előtt olyan konfigurációt állítunk be, hogy a csővezeték üres \code{OperationList}-tel is folytonosan működjön, majd a folyamat közben hozzáadunk egy \code{Operation}-t a tárolóhoz. Amennyiben innentől ez a képfeldolgozási művelet elvégződik a képen, az osztályunk helyesen működik.

\end{itemize}

\section{Tapasztalatok a fejlesztés során}

Furcsa és nehezen detektálható hiba volt, hogy a szoftverkomponenst Mono-val futtatva \code{Segmentation Fault} hibaüzenetet dobott. A probléma oka az volt, hogy a Mono nem tudja értelmezni a C\# 7.0-ban bevezetett \textit{value tuple} struktúrát, ami a kód olvashatóságát hivatott javítani azáltal, hogy a tárolt elemek a korábbi \code{Item1}, \code{Item2} stb. tulajdonság helyett névvel is hozzáférhetők. A probléma detektálása után átalakítottam a kódot, hogy az olvasható \code{(Operation Operation, bool Repeatable)} formát helyettesítettem a kevésbé átlátható \code{Tuple<Operation, bool>()} definícióval. \\